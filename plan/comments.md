# Kommentteja suunnitelmaan

*(Suunnitelma on suomeksi, joten lienee ok että kommentitkin tulevat suomeksi.)*

Suunnitelma on luokkatasolla jo yksityiskohtainen, mutta hirveän paljon luokkien alustavasta sisällöstä, ja esimerkiksi käytettävistä algoritmeista ei vielä ole tietoa. Esimerkiksi millaisella algoritmilla ukkelit tulevat liikkumaan kartalla? Ilmeisesti myöskään suunniteltuun SFML:ään ei ole suunnitelmaa kirjoittaessa vielä ehditty kovin syvällisesti tutustua. Toivottavasti näiden suhteen ei tule yllättäviä hankaluuksia. Myöskin luokkadiagrammista jää hieman epäselväksi millaisia luokkien väliset suhteet ovat: milloin on kyse perinnästä, milloin taas muunlaisia viittauksia luokkien välillä?

Otaniemi-teema näyttää aikataulun kannalta haasteelliselta, mutta olisi toki kiinnostava mikäli ehditte sen tehdä. Ei alkuperäisen Settlers-säännöstön toteuttaminen toki mikään pääasia tässä ole, jos haluatte lähteä Otaniemestä liikenteeseen jo alkuvaiheessa, kunhan peli olisi jollain tapaa järkevästi pelattava.

Plussaa jo tässä vaiheessa aika näyttävän näköisestä käyttöliittymähahmotelmasta.

Työnjako on hyvä alku, mutta olisi hyvä että olisi jo alustava käsitys aikataulutuksesta ja tärkeistä virstanpylväistä. Milloin esimerkiksi viimeistään pelin perustoimintojen pitäisi olla kasassa, jonka jälkeen loppuaika käytetään testaamiseen, korjailuun ja dokumentointiin?

Arvosana: 3.5
